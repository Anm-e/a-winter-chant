
CIDER LAKE - Dopo gli scontri dello scorso settembre tra le autorità e i membri della Chiesa dell’Ultima Voce, nuovi inquietanti sviluppi giungono da Cider Lake. Fonti locali riferiscono che il predicatore Pendleton, scampato agli arresti, avrebbe trovato rifugio in una vecchia chiesa abbandonata situata sulla sponda occidentale del lago.

Non è solo. Con lui vi sarebbero rimasti soltanto tre discepoli di assoluta fedeltà, i cui nomi sono stati identificati come:

- [[Samuel Shepard]], già falegname di Woodstock, noto per aver abbandonato la famiglia per seguire il predicatore.
    
- [[Kaylee Krane]], contadina della valle, ricordato dai vicini per un carattere cupo e solitario.
    
- [[Ezekiel Elias Ember]], originario di White River Junction, uomo di studi, che secondo alcuni avrebbe messo la sua cultura al servizio della setta.  

Secondo alcuni testimoni, nelle ultime settimane i tre sarebbero stati visti muoversi furtivamente tra i boschi, trasportando viveri e legname. Altri giurano di aver udito cori sommessi provenire dalla struttura, simili a litanie notturne.

Le autorità non hanno ancora commentato ufficialmente, ma cresce l’apprensione tra i residenti della zona. C’è chi teme che Pendleton, ridotto a pochi seguaci, stia preparando un ultimo gesto disperato in nome della sua “Voce”.

  